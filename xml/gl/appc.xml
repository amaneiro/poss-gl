<appendix id="bikeshed-full">
<title
>Por que me debería preocupar pola cor do garaxe da bicicleta?</title>

<simplesect>

<para
>O certo é que non deberías. Seguro que tes mellores cousas coas que perder o tempo.</para>

<para
>O famoso artigo de Poul Henning Kamp sobre "o garaxe da bicicleta" (un resumo do mesmo pode atoparse en <xref linkend="communications"/>) é unha excelente disquisición sobre o que adoita a ir mal nas conversas en listas de correo. O texto completo é reproducido aquí co seu permiso. A URL orixinal é <ulink url="http://www.freebsd.org/cgi/getmsg.cgi?fetch=506636+517178+/usr/local/www/db/text/1999/freebsd-hackers/19991003.freebsd-hackers"
></ulink
>.</para>

<!-- 
   Enshrined in the FreeBSD documentation at:

   <ulink url="http://www.freebsd.org/doc/en_US.ISO8859-1/books/faq/misc.html#BIKESHED-PAINTING"
></ulink>

-->

<screen
>Asunto: A cor do garaxe da bicicleta (calquera que sexa a súa cor) na herba máis verde...
De: Poul-Henning Kamp &lt;phk@freebsd.org&gt;
Data: sab, 02 out 1999 16:14:10 +0200
ID da mensaxe: &lt;18238.938873650@critter.freebsd.dk&gt;
Remitente: phk@critter.freebsd.dk
Copia oculta: Blind Distribution List: ;
MIME-Version: 1.0

[bcc'ed to committers, hackers]

O meu último panfleto tivo unha acollida o bastante boa como para non ter medo 
de enviar outro, e hoxe teño tempo e motivación
para facelo

Non foi fácil decidir a quen enviar este tipo de mensaxes,
nesta ocasión vai con copia oculta para committers e hackers, que é
probablemente o mellor que podo facer... Eu non estou subscrito a hackers
pero xa falarei sobre isto despois.

O que me provocou nesta ocasión foi o fío "debería sleep(1) admitir
segundos fraccionarios", que xa leva amolando tempo de 
abondo, probablemente un par semanas xa, pero nin sequera me vou molestar en
comprobalo.

Para aqueles que non seguisedes ese fío en particular: parabéns

Era unha proposta para que sleep(1) "fixera o correcto" se se lle pasaba
un argumento non enteiro que prendese a mecha deste problema. Non vou dicir
nada máis ao respecto, porque é un asunto moito menos importante do que un
podería esperarse dada a lonxitude do fío e xa recibiu moita máis atención
que algúns dos *problemas* que temos por aquí.

A saga do "sleep"(1) é o exemplo máis patente dunha típica "discusión sobre o garaxe da 
bicicleta" que vin en FreeBSD. A proposta estaba ben pensada, gañariamos
compatibilidade con OpenBSD e NetBSD e, con todo, seguiriamos tendo compatibilidade
con calquera código que xa estivese escrito.

Pero foron formuladas e enviadas tantas obxeccións, propostas e mudanzas que
un podería pensar que a mudanza acabaría cos buracos do queixo suízo, ou que
mudaría o sabor da Coca Cola ou que atinxiría algo de igual magnitude.

"De que vai esta discusión sobre a cor do garaxe?", preguntástesme algúns.

É unha longa historia, ou mellor dito, unha vella historia que en
realidade é bastante curta. C. Northcote Parkinson escribiu un libro a
principios dos anos 60 chamado "As leis de Parkinson" que afonda nas
dinámicas da xestión.

Podedes atopalo en Amazon, e talvez na biblioteca dos vosos pais. Está
ben de prezo e lese rápido. Se che gusta Dilbert, gustarache Parkinson.

Alguén díxome hai pouco que o lera e que se decatou de que soamente 
máis ou menos 50% era aplicable hoxe en día. Iso é asombroso, diría eu, a maioría
dos libros de xestión modernos teñen porcentaxes de acerto moi por debaixo
diso, e este ten máis de 35 anos.

No exemplo concreto referido ao garaxe da bicicleta, o outro compoñente
vital é una central nuclear, supoño que isto dá unha idea da antigüidade do libro.

Parkinson mostra como podes falar cun consello directivo e conseguir que 
aproben a construción dunha central
nuclear de centos, mesmo de miles de millóns, pero se o que queres 
é construír un garaxe veraste enredado nunha discusión sen fin.

Parkinson explica que isto sucede porque unha central nuclear é tan enorme,
cara e complicada que fica fóra da capacidade de comprensión da xente,
e en lugar de tentaren entender o asunto
dan por sentado que alguén xa revisou todos os detalles con anterioridade. 
Richard P. Feynman dá unha serie de exemplos referidos a "Los Alamos" nos seus libros,
exemplos máis interesantes e máis relacionados co tema.

Por outra banda temos o garaxe da bicicleta. Calquera pode construír un destes nun fin de
semana e aínda vai ter tempo para ver o partido na TV. Xa que logo, non importa
se a túa proposta é razoable ou está ben preparada, alguén 
aproveitará a oportunidade para demostrar que está facendo o seu traballo, que está
prestando atención, que está *presente*.

En Dinamarca chamámolo "deixar a impresión dactilar". É unha cuestión de orgullo persoal
e prestixio, de poder sinalar algo e dicir, "Ei, *eu* fixen iso" É un
trazo moi marcado nos políticos, e presente na maioría da xente cando aparece a
oportunidade. Non tedes máis que pensar nas pegadas no cemento fresco.

Sinto moito respecto por quen fixo a proposta inicial, porque se mantivo firme
a pesar de todo o que choveu sobre el, conseguindo que mudanza sexa
hoxe unha realidade no noso código.

E isto lévame, como prometín antes, a explicar por que non estou subscrito a hackers:

Dinme de baixa de hackers hai varios anos porque o número de correos non me 
permitía manterme ao día. Desde entón deixei varias listas máis pola mesma
razón.

E, contodo, recibo unha morea de correo. Unha gran parte é encamiñado directamente a /dev/null por medio de
filtros: Xente como [omitido] nunca terá acceso á miña pantalla,
así como commits a documentos en linguaxes que non entendo, ou commits a ports que non
me interesan. Todo isto, e máis, vai parar ao fondo do caixón
sen que chegue a saber que existen.

Mais a pesar desta trituradora sigo a recibir demasiadas mensaxes na
miña caixa de correo.

E aquí é onde comeza o que quería dicir.

Oxalá puideramos diminuír o ruído nas nosas listas, e oxalá puideramos
deixar a xente construíren un garaxe de cando en vez, e non me importaría de
que cor o pintasen.

O primeiro destes desexos é sermos cívicos, sensibles e intelixentes no uso do
correo electrónico.

Se eu puidese, de forma concisa e precisa, establecer un conxunto de criterios
de cando se debe e cando non se debe responder a un correo electrónico que todos
acordaran e respectaran, sería feliz, pero son demasiado intelixente
sequera para intentalo.


Pero permitídeme suxerir algunhas xanelas emerxentes que me gustaría que os clientes
de correo lanzasen sempre que alguén enviara ou respondera un e-mail a unha lista
de correo á que estiver subscrito.

      +------------------------------------------------------------+
      | O seu e-mail está a punto de ser enviado a centos de    |
      | miles de persoas, que terán que perder polo menos 10       |
      | segundos para decidir se é           |
      | interesante. Polo menos dúas semanas de traballo vanse          |
      | perder en ler o seu correo. Moitos dos receptores terán |
      | que pagar para descarregar o seu correo                         |
      |                                                            |
      | Está absolutamente seguro de que o seu correo electrónico é|
      | suficientemente importante como para molestar a todas esas |
      | persoas?                                                   |
      |                                                            |
      |               [Si] [Revisar] [Cancelar]                    |
      +------------------------------------------------------------+


      +------------------------------------------------------------+
      | Aviso: Todavía non leu todos os correos deste fío. Pode que   |
      | alguén xa dixera o que vostede está a piques de        |
      | escribir. Pór favor, lea todo o fío antes de responder a   |
      | unha mensaxe do mesmo                                       |
      |                      [Cancelar]                            |
      +------------------------------------------------------------+


      +------------------------------------------------------------+
      | Aviso: O seu cliente de correo todavía non mostrou a mensaxe  |
      | enteira. Loxicamente, pódese deducir que probablemente vostede  |
      | non o leu de principio a fin e o comprendeu                        |
      |                                                            |
      | Non é de boa educacón responder a un correo ata que o lea enteiro  |
      | e reflexione                                             |
      |                                                            |
      | Un temporizador vai impedir que  responda      |
      | a calquera correo deste fío durante a próxima hora      |
      |                                                            |
      |                      [Cancelar]                            |
      +------------------------------------------------------------+


      +------------------------------------------------------------+
      | Escribiu este correo a un ritmo superior a N.NN ppm        |
      | Xeralmente non é posible pensar e teclear a un ratio       |
      | superior a A.AA ppm, e, polo tanto, é probable que a súa     |
      | resposta sexa incoherente, estea mal pensada e/ou sexa emocional      |
      |                                                            |
      | Un temporizador impediralle o envío de calquera  |
      | correo durante a seguinte hora                             |
      |                                                            |
      | [Cancelar]                                                 |
      +------------------------------------------------------------+

A segunda parte do meu desexo é máis emocional. Obviamente, nunca fixemos 
uso das capacidades que mostramos no desagradable debate sobre sleep(1) para 
tomarmos esta pequena iniciativa, a pesar dos moitos anos que leva 
no proxecto. Entón, por que se enfadan de súpeto cando alguén con moita
menos experiencia trata agora de solucionalo?

Oxalá o soubera

Sei que o meu razoamento non poderá impedir este "conservadorismo
reaccionario". Talvez esas persoas estean frustradas porque non fixeron 
contribucións tanxibles recentemente, ou pode tratarse dun caso grave de "estamos vellos e
de mal humor, NÓS sabemos como se ten que comportar a xuventude".

De calquera xeito, é algo moi improdutivo para o proxecto, mais non teño suxestións de
como paralo. O mellor que podo suxerir é que se absteñan de alimentar os monstros
que espreitan nas listas de correo: ignorádeos, non lles respondades, esquecede que
están aí.


Espero que poidamos ter unha base máis forte e máis ampla de colaboradores en
FreeBSD, e espero que xuntos poidamos impedir que os vellos rosmóns e os [omitido]
do mundo lles dean tralla e os asusten antes que poidan pór un pe no chan.


Para as persoas que estiveron á espreita, temerosos de colaboraren por culpa das gárgolas:
Soamente podo pedirvos desculpas e animarvos a participardes de todas maneiras. Este non é
o ambiente que quero para o proxecto.

Poul-Henning
</screen>

</simplesect>

</appendix>

<!--
local variables: 
sgml-parent-document: ("book.xml" "appendix")
end:
-->
